---
title: Love Story
date: 2017-03-23
publishdate: 2017-03-24
banner: /img/love-story.jpg
menu:
  main:
    weight: 1
---


De Elegast. De rock kelder. Het soort kroeg die mensen bombardeerden tot stamkroeg. De kroeg waar de zaterdagavond met *(veel) alcohol* werd afgesloten. De Elegast in **Deventer**..., dat is waar dit verhaal begint.

Op een koude zaterdagavond in november in 2008 was dat niet anders. Gedurende de avond werd het steeds drukker in de Elegast. Er kwam een jongen binnen, Jonathan. Hij bestelde een biertje aan de bar en liep door naar achteren, waar zijn vrienden stonden. Er werd gepraat, gedronken en gerockt...

Totdat Jonathan een meisje spotte. Later bleek dat zijn collega van de Hooiberg het meisje kende. Daar wou Jonathan alles van weten. Jonathan dacht bij zichzelf; ik drink nog een biertje en dan ga ik met haar praten. Pas aan het einde van de avond had Jonathan genoeg moed verzameld om op haar af te stappen.

Ondertussen besloot het meisje, Tonke, dat het tijd was om naar huis te gaan. Ze stond in de rij om haar jas op te halen bij de garderobe. Er kwam een jongen naast haar staan. Hij vroeg : "Kom je hier vaker?". Ondanks de (slechte) openingszin raakten ze toch in gesprek. En zo hebben Jonathan en Tonke elkaar ontmoet. 


![hartje](/img/oranje_hartje.png)